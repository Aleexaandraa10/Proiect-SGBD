# Proiect-SGBD

Baza de date va fi proiectată pentru a gestiona informații despre 
cinematografele din diverse orașe din România. Fiecare cinematograf este asociat 
unei adrese unice, care include detalii despre orașul în care se află. Se vor 
înregistra informații despre capacitatea sălilor și compania care administrează 
cinematograful. 
Angajații cinematografelor sunt organizați pe departamente, fiecare având un 
singur job și lucrând într-un singur cinematograf. Pentru fiecare angajat vor fi 
înregistrate informații precum statusul (activ, în concediu sau suspendat), data 
angajării și salariul. Salariul trebuie să se încadreze între valorile minime și maxime 
stabilite pentru postul respectiv, în funcție de nivelul de experiență necesar. 
Clienții cinematografelor pot face mai multe rezervări și beneficiază de 
reduceri printr-un sistem de fidelizare bazat pe puncte. Fiecare rezervare în 
valoare de X  lei aduce X puncte. Punctele acumulate se transformă în reduceri: de 
exemplu 200 de lei aduc o reducere de 20 de lei la următoarea rezervare. Fiecare 
rezervare include un singur film ales de client. Prețurile biletelor variază în funcție 
de formatul proiecției: 25 de lei pentru 2D, 35 de lei pentru 3D și 50 de lei pentru 
IMAX. 
Cinematografele vor afișa un program detaliat al filmelor, fiecare având opțiuni 
de subtitrare (cele mai frecvente fiind în română și engleză), un număr specific de 
locuri disponibile în săli și o perioadă de difuzare organizată pe zile și intervale 
orare. Fiecare film va avea o restricție de vârstă corespunzătoare. 
Clienții pot oferi recenzii pentru filmele vizionate, contribuind la evaluări 
detaliate și relevante. Acest sistem este conceput pentru a oferi o experiență 
eficientă și personalizată, atât în administrarea cinematografelor, cât și în 
creșterea satisfacției clienților.
